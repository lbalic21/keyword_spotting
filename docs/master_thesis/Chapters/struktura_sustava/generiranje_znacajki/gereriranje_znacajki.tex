\section{Izdvajanje značajki}
\label{sec:gen}

Izdvajanje značajki (engl. \textit{feature extraction}) drugi je podsustav implementiranog sustava i prikazan je na slici 
\ref{pic:struktura_sustava}. Nakon što je provedena akvizicija
zvučnih uzoraka, potrebno ih je obraditi kako bi se mogli predati neuronskoj mreži 
na klasifikaciju. Naime, modeli strojnog učenja tipično ne rade izravno nad sirovim 
podacima, već na izdvojenim značajkama dobivenima analizom ulaznih podataka. Jedan 
tipičan primjer koji se koristi kako bi se 
približio pojam značajki podataka je model predikcije cijene
nekretnine. U tom slučaju kao značajke koje bi prediktivni model mogao koristiti su lokacija,
godina izgradnje, površina, razina energetske učinkovitosti i sl. 
Najjednostavnija značajka kod zvučnog signala koju je moguće izravno izdvojiti je vrijednost 
uzorka, ali to sasvim sigurno nije dobar odabir jer bi se u model trebalo ubaciti 16000 
uzoraka u sekundi, što nije prikladno ne samo za mikrokontroler s ograničenom računalnom 
moći. Također, same vrijednosti neobrađenih uzoraka ne pružaju dovoljnu distinkciju između 
različitih klasa, već je potreban sofisticiraniji pristup izdvajanju značajki koji će 
rezultirati i bitno manjom količinom podataka, što će biti obrazloženo u nastavku. 

\subsection{Model govora}
\label{sec:speech}

Kako bi se identificiralo kojim značajkama bi bilo korisno opisati ljudski govor i time glasovne naredbe,
potrebno je razumjeti na koji način se modelira nastanak glasa. Prilikom govorne komunikacije,
pluća govornika se pod djelovanjem mišića prsnog koša stišću i potiskuju zrak kroz
vokalni trakt čiji su glavni dijelovi prikazani na slici \ref{pic:glas}.

\begin{figure}[htb]
    \centering
    \includegraphics[width=0.60\linewidth]{Chapters/struktura_sustava/generiranje_znacajki/glas.png} 
    \caption{Presjek glave i osnovni dijelovi vokalnog trakta koji sudjeluju u produkciji govornog signala \cite{petrinovic2002}}
    \label{pic:glas}
\end{figure}

Glasnice (engl. \textit{glottis}) su vrlo značajan organ u procesu formiranja govora. 
Ponašaju se kao mehanički
oscilator koji prelazi u stanje relaksacijskih oscilacija uslijed struje zraka iz pluća koja kroz njih
prolazi. Na frekvenciju njihovog titranja utječu brojni parametri, a među najznačajnijim su
pritisak zraka iz pluća na ulazu u glasnice i napetost samih glasnica.
Takvim periodičkim titranjem, glasnice formiraju periodičku struju zraka, tj. 
kvazi-periodične impulse (engl. \textit{glottal pulse}) koja zatim prolaze kroz ostatak 
vokalnog trakta što vodi do stvaranja artikuliranih glasova. U slučaju da 
su glasnice potpuno opuštene, neće
doći do oscilacija i struja zraka iz pluća će neometano prolaziti kroz vokalni trakt 
(tada se ne formira kvazi-periodični impuls, nego je rezultat prolaska zraka kroz glasnice
slučajni šum, a rezultat cijelog procesa je stvaranje neartikuliranih glasova). 

S druge strane, vokalni trakt se ponaša kao filtar koji spektralno mijenja karakteristiku
pobudnog signala (engl. \textit{vocal tract frequency response}). 
Geometrijom vokalnog trakta, koja se mijenja ovisno o položaju 
artikulatora kao što su jezik, usne, čeljust i resica, bit će određen ton (visina i
spektralni sastav) formiranog signala (govora) \cite{petrinovic2002}. 

Jednostavni model koji se koristi u području obrade prirodnog govora je da se govor 
može prikazati kao izlaz iz linearnog, vremenski promjenjivog sustava čija se 
svojstva sporo mijenjaju s vremenom. Međutim, ako se promatraju dovoljno kratki
segmenti govornog signala, svaki se segment može učinkovito modelirati kao izlaz
iz linearnog, vremenski invarijantnog sustava pobuđenog bilo
kvazi-periodičnim impulsima bilo slučajnim šumom (engl. \textit{random noise signal}).
Opisani sustav može se prikazati jednadžbom \eqref{eq:govor} .

\begin{equation}
    X(f) = E(f) \cdot H(f)
    \label{eq:govor}
\end{equation}

gdje su:
\begin{itemize}
    \item \(X(f)\): odziv sustava (govor),
    \item \(E(f)\): pobuda (kvazi-periodični impuls),
    \item \(H(f)\): prijenosna funkcija vokalnog trakta.
\end{itemize}

U vremenskoj domeni isti sustav može se prikazati jednadžbom \eqref{eq:govor_vremenska} .
Množenju u frekvencijskoj domeni istovjetna je konvolucija u vremenskoj i obratno:

\begin{equation}
    x(t) = e(t) \ast h(t)
    \label{eq:govor_vremenska}
\end{equation}

Cilj ovakvog modeliranja je pronaći bitne informacije u govornom signalu. Pretpostavka na
kojoj se temelji daljnji rad je da je gotovo sva bitna informacija iz govornog signala sadržana
u prijenosnoj funkciji govornog trakta, tj. pobuda (kvazi-periodični impulsi) ostaje
konstantna tijekom govora. Premda to predstavlja veliko pojednostavljenje stvarne situacije, gotovo svi modeli na kojima se temelji ovo područje zasnivaju na takvom pristupu \cite{multiplier, emotion, sidhu2024mfcc}.
Ako se primijeni logaritamska funkcija na
sustav opisan u frekvencijskoj domeni, dobiva se:

\begin{equation}
    \label{eq:logaritam}
    \begin{aligned}
        \log(X(f)) &= \log(E(f) \cdot H(f)) \\
        \log(X(f)) &= \log(E(f)) + \log(H(f))
    \end{aligned}
\end{equation}

Prikazanim formulama uspješno su razdvojeni elementi modela, tj. vidljiv je rastav na pribrojnike
ako se primijeni logaritamska skala. Na slici \ref{pic:rastav} prikazan je utjecaj
komponenata modela na konačni rezultat, a to je glas (engl. \textit{speech}). 

\begin{figure}[htb]
    \centering
    \includegraphics[width=0.6\linewidth]{Chapters/struktura_sustava/generiranje_znacajki/log.png} 
    \caption{Glasovni signal rastavljen na pobudu i odziv vokalnog trakta \cite{sidhu2024mfcc}}
    \label{pic:rastav}
\end{figure}

Preostaje pronaći način za što efikasniji opis odziva vokalnog trakta. On će
u konačnici predstavljati zvučne zapise na kojima će model neuronske mreže biti treniran.
U području automatskog prepoznavanja govora te identifikaciji govornika uvelike se koriste
tzv. Mel-kepstralni koeficijenti.

\subsection{Mel-kepstralni koeficijenti}
\label{MFCCconstruction}
Mel-kepstralni koeficijenti (engl. \textit{Mel frequency cepstral coefficients ili MFCC}) predstavljaju mjeru 
euklidske udaljenosti MFCC vektora i jedna su od najčešće korištenih mjera u automatskom 
prepoznavanju govora i govornika \cite{vasilijevic2011perceptual}. 
MFC koeficijenti (koji čine MFC vektor) pokazali su se odličnim načinom za pohranjivanje informacije
koja je sadržana u govoru, a konkretno predstavljaju kratkotrajni spektar snage glasovnog 
signala. Sustav koji se razvija u okviru ovog rada za prepoznavanje govornih naredbi će koristiti upravo te koeficijente za opis
značajki koje predstavljaju zvučni signal akviziran s pomoću podsustava za akviziciju. 
Najbolji način za razumijevanje ovih koeficijenata je prikaz postupka kojim se oni dobivaju, što će biti prikazano u nastavku.


\subsubsection{Preklapajući prozori}
\label{sec:win}
Izlaz iz podsustava za akviziciju je signal koji predstavlja zvuk iz okoline uređaja prikupljen senzorom, 
a nove uzorke je moguće dobiti kontinuiranim pozivima prikladne metode tog podsustava
na način opisan u poglavlju \ref{sec:acq}. Kontinuirani dotok novih uzoraka potrebno 
je podijeliti u vremenske okvire koji se kontinuirano obrađuju. 
Ovaj pristup opisan je u poglavlju \ref{sec:speech} u kojem je predstavljen
model nastajanja govora, a kako bi opisani model dobro radio, potrebno ga je promatrati
kroz kratke isječke signala u kojima su ton i visina signala stabilni. Također, potrebno je prilikom uzimanja novog vremenskog okvira postići određeno preklapanje s prethodnim okvirom, odnosno prozorom (engl. \textit{window})
koji se pomiče po akviziranom signalu što je prikazano na slici \ref{pic:sliding}. Zelenom bojom je prikazan je prozor
u iteraciji koja slijedi nakon prethodnog prozora obojenog svijetlo-smeđom bojom. Jedan dio se preklapa,
a određeni dio su novi uzorci dobiveni od podsustava za akviziciju.

\begin{figure}[htb]
    \centering
    \includegraphics[width=0.9\linewidth]{Chapters/struktura_sustava/generiranje_znacajki/sliding.png} 
    \caption{Preklapajući prozori}
    \label{pic:sliding}
\end{figure}

U glavnoj petlji programskog koda inicijalizirano je polje koje sprema nove uzorke te 
polje koje zaduženo za spremanje trenutačnog prozora podataka. Alokacija polja i algoritam
pomicanja starih podataka u polju koje čuva trenutačni prozor prikazani su u isječku programskog
koda \ref{code:sliding} .

\begin{lstlisting}[language=C++, caption=Algoritam za korištenje novodohvaćenih podataka, label=code:sliding]
/* polje za nove uzorke */
int16_t newSamples[STEP_SIZE];
/* polje za trenutni prozor */
int16_t audioFrame[WINDOW_SIZE] = {0};
/* pomicanje starih podataka prema pocetku aktivnog prozora */
memcpy(audioFrame, audioFrame + STEP_SIZE, (WINDOW_SIZE - STEP_SIZE)*2);
/* stavljanje novih podataka na kraj aktivnog prozora */
memcpy(audioFrame + WINDOW_SIZE - STEP_SIZE, newSamples, STEP_SIZE*2);
\end{lstlisting}

\texttt{WINDOW\_SIZE} predstavlja konfigurabilnu veličinu prozora, dok \texttt{STEP\_SIZE} predstavlja 
konfigurabilni broj novih uzoraka koji će biti dohvaćeni (veličina koraka prozora).
Spomenute konstante, kao i ostali konfigurabilni parametri, definirani su u 
datoteci \\ \texttt{Configuration.hpp}, a prikazani u dodatku \ref{add:config} .

\subsubsection{Funkcija vremenskog otvora}
Nakon što je ustanovljen način dohvaćanja sirovih zvučnih uzoraka, potrebno je
nad pojedinačnim prozorom podataka napraviti sve što je potrebno kako bismo
dobili MFC koeficijente za takav zvučni isječak. Najprije je potrebno primijeniti funkciju vremenskog otvora
(engl. \textit{window function}). Budući da je svaki
prozor (vremenski otvor) podataka opisan u \ref{sec:win} jednostavno odrezan od ostatka
signala, tj. svega što je ostalo izvan prozora, dolazi do rasipanja energije po
frekvencijskom spektru ili spektralnog curenja (engl. \textit{spectral leakage}). Spektralno curenje
je dobilo ime po tome što se energija sadržana u jednoj frekvencijskoj komponenti prelijeva
u susjedne što čini spektar manje preciznim.
Zbog toga je potrebno pomnožiti originalni prozor signala s funkcijom vremenskog otvora. Postoje
različite funkcije koje se koriste u tu svrhu, a u obradi govora najčešće se koristi
Hannov prozor (otvor) \cite{windowing}.
Na slici \ref{pic:hann} prikazan je umnožak funkcije Hannovog prozora s funkcijom
koja predstavlja zvučni signal. Na konačnom signalu je vidljivo da se rubni dijelovi
signala vrijednostima približavaju nuli što sprječava diskontinuitet signala i jačanje
spektralnih komponenti koje se nalaze u blizini onih od kojih je signal stvarno sastavljen.

\begin{figure}[htb]
    \centering
    \includegraphics[width=0.85\linewidth]{Chapters/struktura_sustava/generiranje_znacajki/hann.png} 
    \caption{Hannov prozor}
    \label{pic:hann}
\end{figure}

Opisani postupak množenja originalnog prozora signala Hannovim prozorom prikazan je 
matematičkim izrazom \eqref{eq:window} .

\begin{equation}
    x_w[n] = x[n] \cdot w[n]
    \label{eq:window}
\end{equation}

gdje su:
\begin{itemize}
    \item \( x_w[n] \): signal nakon primjene Hannovog prozora,
    \item \( x[n] \): originalni diskretni signal,
    \item \( w[n] \): Hann prozor definiran kao:
    \begin{equation}
        w[n] = 0.54 - 0.46 \cdot \cos\left( \frac{2 \pi n}{N-1} \right)
    \end{equation}
    za \( n = 0, 1, 2, \dots, N-1 \),
    gdje je \( N \) ukupni broj uzoraka u prozoru.
\end{itemize}

Budući da su uzorci tipa \texttt{int16\_t} (16-bitni broj), raspon vrijednosti signala 
prije množenja s funkcijom prozora je [$-2^{15}$, $2^{15} - 1$], tj. [-32768, 32767]. Uz množenje
signala funkcijom prozora, cjelokupni signal skalirat će se na raspon [-1, 1] dijeljenjem svakog
uzorka s 32768. Dobiveni signal veličine \texttt{WINDOW\_SIZE} i tipa \texttt{float} (realni broj) je nakon
opisane obrade spreman za spektralnu analizu koja podrazumijeva korištenje diskretne Fourierove
transformacije.

\subsubsection{Diskretna Fourierova transformacija}
\label{sec:fft}

Diskretna Fourierova transformacija (engl. \textit{Discrete Fourier Transform ili DFT}) matematička je
funkcija koja se koristi za analizu diskretnih signala u frekvencijskoj domeni. 
DFT diskretnog signala \( x[n] \) s \( N \) uzoraka definirana je izrazom \eqref{eq:dft} .

\begin{equation}
    X[k] = \sum_{n=0}^{N-1} x[n] e^{-j 2 \pi k n / N}, \quad k = 0, 1, \dots, N-1
    \label{eq:dft}
\end{equation}

gdje su:
\begin{itemize}
    \item \( X[k] \): spektralni koeficijent na \( k \)-toj frekvenciji,
    \item \( x[n] \): signal u vremenskoj domeni,
    \item \( N \): broj uzoraka signala.
\end{itemize}

Međutim, računalno je zahtjevna te se zbog toga koristi puno brži algoritam izračuna
frekvencijskih komponenata koji se zove brza Fourierova transformacija (engl. \textit{Fast Fourier
Transform ili FFT}). To je učinkovita računalna implementacija DFT-a koja značajno smanjuje
broj operacija potrebnih za izračun koeficijenata spektra.

Na mikrokontrolerskom sustavu koji se koristi za implementaciju dostupne su funkcije koje
izračunavaju spektralne koeficijente za dani signal. 
Programski kod \ref{code:fft} prikazuje inicijalizacijski kod potreban za pravilnu 
upotrebu FFT-a te metodu \\ \texttt{void FFT::compute(float* frame, float* spectrogram)} 
razreda \texttt{FFT} koja izračunava koeficijente koji predstavljaju kvadratnu vrijednost
amplitude svake frekvencijske komponente (spektar snage signala) kojih ima 
\texttt{WINDOW\_SIZE / 2 + 1} (još definirano kao \texttt{NUMBER\_OF\_SPECTROGRAM\_BINS}). 
Funkcija prima pokazivač na prozor (\texttt{float* frame}) te pokazivač na polje
u koje će biti spremljen rezultat FFT-a (\texttt{float* spectrogram}). Izlazna
varijabla je naznačena kao \texttt{spectrogram} jer se spektralnom analizom signala dobiva tzv.
spektrogram koji predstavlja dvodimenzionalno
polje koje sadrži više jednodimenzionalnih vektora koji se dobivaju nakon
Fourierove transformacije jednog prozora. 

\begin{lstlisting}[language=C++, caption=FFT, label=code:fft]
    dsps_fft2r_init_fc32(NULL, WINDOW_SIZE);  // initialization 
    void FFT::compute(float* frame, float* spectrogram) {
        for(size_t i = 0; i < WINDOW_SIZE; i++) {
            data[2 * i] = frame[i];  // Real part
            data[2 * i + 1] = 0;     // Imaginary part
        }
        dsps_fft2r_fc32_ae32(data, WINDOW_SIZE); // Perform FFT
        dsps_bit_rev_fc32_ansi(data, WINDOW_SIZE); // Bit reversal
        // Magnitude (power) of each frequency bin
        for(size_t i = 0; i < NUMBER_OF_SPECTROGRAM_BINS; i++) {
            float real = data[2 * i];
            float imag = data[2 * i + 1];
            spectrogram[i] = sqrt(real * real + imag * imag);
        }
    }
\end{lstlisting}


\subsubsection{Melovo skaliranje}
\label{sec:mel}
Izlaz iz FFT modula je frekvencijski spektar signala.
Svaki element izlaznog vektora je amplituda snage određene frekvencije sadržane u signalu.
Te frekvencije raspoređene su linearno. Međutim, čovjek ne percipira jednako male promjene 
na višim frekvencijama na isti način kao na nižima. Zbog toga je potrebno na neki način skalirati
razmake između frekvencija kako bi bolje odgovarali ljudskoj percepciji. Za potrebe toga
osmišljena je tzv. Melova skala (engl. \textit{Mel scale}). Preslikavanje na takvu skalu opisano je formulom
\eqref{eq:mel} .

\begin{equation}
    m(f) = 2595 \cdot \log_{10}\left(1 + \frac{f}{700}\right)
    \label{eq:mel}
\end{equation}

gdje su:
\begin{itemize}
    \item \(m(f)\): frekvencija na Melovoj skali,
    \item \(f\): frekvencija u Hertzima.
\end{itemize}

Na slici \ref{pic:mel} prikazano je preslikavanje iz Hertzove ljestvice u Melovu. Vidljivo je da
jednake promjene frekvencije u Hertzima na višim frekvencijama odgovaraju manjoj promjeni 
na Melovoj skali nego na nižim frekvencijama (logaritamsko preslikavanje), a to izravno
odgovara ljudskoj percepciji koja je osjetljivija na promjene u nižim dijelovima spektra.

\begin{figure}[htb]
    \centering
    \includegraphics[width=0.8\linewidth]{Chapters/struktura_sustava/generiranje_znacajki/mel.png} 
    \caption{Melova skala \cite{mel}}
    \label{pic:mel}
\end{figure}

Budući da je sustav koji se koristi diskretan, postoji konačan broj frekvencijskih komponenti koje 
se dobivaju na izlazu iz Fourierove transformacije \\ (\texttt{NUMBER\_OF\_SPECTROGRAM\_BINS}) koji
izravno ovisi o broju točaka nad kojima se obavlja FFT. Sljedeći korak je 
preslikavanje iz Hz ljestvice u Melovu. Prije početka preslikavanja, potrebno
je odrediti rezoluciju preslikavanja, tj. koliko će biti spektralnih komponenti na 
novoj Melovoj ljestvici. Taj parametar također je određen u konfiguracijskoj datoteci
\texttt{Configuration.hpp}, a zove se \texttt{NUMBER\_OF\_MEL\_BINS} (u prijevodu broj Melovih
"kanti"). Samo preslikavanje radi se  pomoću trokutastih filtara prikazanih na slici 
\ref{pic:melfilter}.

\begin{figure}[htb]
    \centering
    \includegraphics[width=0.8\linewidth]{Chapters/struktura_sustava/generiranje_znacajki/melfiltar.png} 
    \caption{Filtri za Melovu skalu}
    \label{pic:melfilter}
\end{figure}

Za potrebe sustava za prepoznavanje glasa, određuju se donja i gornja granica preslikavanja 
(\texttt{LOWER\_BAND\_LIMIT} i \texttt{UPPER\_BAND\_LIMIT}) koje su tijekom cijelog razvoja sustava fiksirane
na 80 Hz i 7600 Hz. Takve granice su se pokazale prikladne za ovu svrhu i najčešće
su korištene u sustavima ovakve vrste. Naime, informacijski najbogatije komponente
se obično nalaze između ove dvije granice. Između njih linearno se (na Melovoj skali)
raspoređuju sredine filtara čija je širina na svaku stranu 
točno do sredine susjednog filtra. Izvan tog intervala vrijednost filtra je nula, dok je u središtu
pojedinog filtra vrijednost točno jedan. Nadalje, vrijednost svake Melove frekvencijske
komponente doprinosi vrijednosti frekvencijske komponente s Hz ljestvice onoliko koliko iznosi
njena vrijednost pomnožena s vrijednošću filtra na tom mjestu. Za svaki filtar (koji odgovara
jednoj Melovoj frekvencijskoj komponenti) potrebno je provjeriti koliko svaka frekvencijska komponenta 
s Hz ljestvice doprinosi toj Mel komponenti, tj. koliko energije iz početnog signala
odgovara toj komponenti na Melovoj ljestvici. Programski kod koji se bavi opisanim prikazan je u 
\ref{code:mel} . Na kraju cjelokupnog procesa, svaka se Melova frekvencijska
komponenta mora logaritmirati jer je to potrebno za sljedeći korak, a to je generiranje MFC koeficijenata.

\newpage

\begin{lstlisting}[language=C++, caption=Generiranje Melovog spektrograma, label=code:mel]
void MelSpectrogram::generate(float *spectrogram, float *melSpectrogram){
    for(int melBin = 0; melBin < NUMBER_OF_MEL_BINS; melBin++){
        melSpectrogram[melBin] = 0.0;
        for(int fftBin=0; fftBin<NUMBER_OF_SPECTROGRAM_BINS; fftBin++){
            float freq = fftBin * hzPerBin;
            float weight = 0.0;

            if(freq >= melPoints[melBin] && freq < melPoints[melBin + 1]){
                weight = (freq - melPoints[melBin]) / (melPoints[melBin + 1] - melPoints[melBin]);
            }else if(freq >= melPoints[melBin + 1] && freq < melPoints[melBin + 2]){
                weight = (melPoints[melBin + 2] - freq) / (melPoints[melBin + 2] - melPoints[melBin + 1]);
            }
            melSpectrogram[melBin] += spectrogram[fftBin] * weight;
        }
        // Apply log scaling with a safeguard against log(0)
        melSpectrogram[melBin] = logf(fmaxf(melSpectrogram[melBin], 1e-6));
    }
}
\end{lstlisting}

\subsubsection{Diskretna kosinusna transformacija}

Posljednji korak u procesu izdvajanja Mel-kepstralnih koeficijenata (MFCC) je primjena diskretne
kosinusne transformacije (engl. \textit{Discrete Cosine Transform ili DCT}) na vektor Melovih spektralnih
koeficijenata. Ona pretvara signal iz vremenske ili frekvencijske domene u 
domenu kosinusnih komponenti. Rezultat DCT-a je niz koeficijenata koji predstavljaju energiju 
signala u različitim frekvencijskim opsezima. 
Postoje različiti tipovi DCT-a, ali za MFCC se najčešće koristi DCT-II koja je prikazana
formulom \eqref{eq:dct} .

\begin{equation}
    \label{eq:dct}
    C(k) = \sqrt{\frac{2}{N}} \sum_{n=0}^{N-1} X(n) \cdot \cos\left[ \frac{\pi}{N} \left(n + \frac{1}{2}\right) k \right], \quad k = 0, 1, \dots, N-1
\end{equation}
gdje su:
\begin{itemize}
\item $C(k)$: koeficijenti DCT-a (u ovom slučaju MFCC),
\item $X(n)$: ulazni Mel-frekvencijski spektar,
\item $N$: broj uzoraka u ulaznom spektru,
\item $k$: indeks koeficijenta (MFCC-a).
\end{itemize}

Primjenom DCT-a na Melov spektar postiže se:

\begin{enumerate}
\item \textbf{Dekorelacija podataka}: Komponente Mel-frekvencijskog spektra obično su jako 
korelirane. DCT uklanja ovu korelaciju, što omogućuje jednostavniju analizu i smanjuje
redundantnost.

\item \textbf{Redukcija dimenzionalnosti}: DCT generira niz koeficijenata, ali samo prvih
nekoliko (obično 12-13) sadrže značajne informacije potrebne za prepoznavanja govora ili zvukova. 
Ostatak koeficijenata se odbacuje jer sadrže manje bitne informacije ili šum. Također,
smanjuju se zahtjevi za memorijom i procesorskom snagom.
\end{enumerate}

Implementacija diskretne kosinusne transformacije prikazana je u odsječku koda \ref{code:dct} .
U konstruktoru razreda \texttt{DCT} inicijaliziraju se koeficijenti potrebni za izračun pojedinog MFCC-a,
dok metoda \texttt{void DCT::compute(const float* input, float* output)} 
računa MFCC-e za konkretni ulazni Mel-frekvencijski spektar. Tako je izračun
razdvojen na dva dijela: konstanti dio koji ne ovisi o ulaznom spektru (računa
se pri konstrukciji objekta zaduženog za DCT) i dio koji
ovisi o ulaznom spektru te ga je zbog toga potrebno računati u svakoj iteraciji.
Rezultat DCT algoritma je vektor prvih \texttt{NUMBER\_OF\_MFCCS MFC} koeficijenata, izuzev
prvog. Prvi koeficijent se obično odbacuje jer sadrži samo energiju signala, a ne nosi
dodatne informacije o spektru signala.

\newpage
\begin{lstlisting}[language=C++, caption=Diskretna kosinusna transformacija, label=code:dct]
DCT::DCT() {
    const float pi = 3.14159265358979323846f;
    for (int i = 0; i < (NUMBER_OF_MFCCS + 1); ++i) {
        for (int j = 0; j < NUMBER_OF_MEL_BINS; ++j) {
            coefficients[i * NUMBER_OF_MEL_BINS + j] = cos(pi * i * (j + 0.5f) / NUMBER_OF_MEL_BINS);
        }
    }
}
void DCT::compute(const float *input, float *output) {
    float temp[NUMBER_OF_MFCCS + 1];
    for (int i = 0; i < (NUMBER_OF_MFCCS + 1); i++) {
        output[i] = 0.0;
        for (int j = 0; j < NUMBER_OF_MEL_BINS; j++) {
            output[i] += input[j] * coefficients[i * NUMBER_OF_MEL_BINS + j];
        }
        output[i] *= sqrt(2.0 / NUMBER_OF_MEL_BINS);
    }
    if(i != 0)  output[i - 1] = temp[i];
}
\end{lstlisting}

Rezultat cijelog procesa izdvajanja značajki prikupljenog zvuka je \texttt{NUMBER\_OF\_MFCCS} Mel-kepstralnih
koeficijenata. Naziv dolazi od toga što su ti koeficijenti temeljeni na Melovoj frekvencijskoj
skali koja je opisana u \ref{sec:mel}, ali možda nije odmah jasno zašto se zovu i kepstralni.
To dolazi od toga što se tijekom njihovog izračuna moralo posegnuti za dvjema transformacijama.
Prva je bila FFT koja signal iz vremenske domene transformira u frekvencijsku (spektar
signala). Druga transformacija bila je DCT, koja još jednom računala spektar, ali
ovog puta je to bio spektar samog spektra. Zbog toga su koeficijenti iz ove domene dobili ime
kepstralni (keps je anagram od spek). Ovo se nadalje može povezati s modelom govora opisanim
u \ref{sec:speech}. Spektar logaritamskog spektra omogućuje razdvajanje energija u pojedinim 
frekvencijskim spektrima te jako dobro razdvaja odziv vokalnog trakta od kvazi-periodičnog
impulsa, kao što je prikazano na slici \ref{pic:rastav}. Također, informacija zvučnog
prozora duljine \texttt{WINDOW\_SIZE} sažeta je
u svega \texttt{NUMBER\_OF\_MFCCS} Mel-kepstralnih koeficijenata. Te veličine mogu varirati, a
karakteristični iznosi u sustavima ovakvog tipa su redom 512 te 12 ili 13. To je svega
oko 2.5\% 
broja početnih značajki (5\% ako se promatra memorijsko zauzeće jer \texttt{float} tip varijable
zauzima 4 bajta, dok \texttt{int16\_t} zauzima 2 bajta). Blok dijagram cjelokupnog procesa prikazan
je na slici \ref{pic:generation}.

\begin{figure}[htb]
    \centering
    \includegraphics[width=0.4\linewidth]{Chapters/struktura_sustava/generiranje_znacajki/generation.png} 
    \caption{Proces generiranja MFCC-a \cite{flowchart}}
    \label{pic:generation}
\end{figure}

\subsection{Konstrukcija matrice značajki}
\label{sec:featureImage}
U poglavlju \ref{MFCCconstruction} opisana je konstrukcija MFC koeficijenata iz jednog
okvira zvučnog zapisa tipične duljine od oko 20 do 30 ms \cite{wardentinyml}. 
Na način koji je opisan u
\ref{sec:win} u sljedećoj iteraciji dohvatit će se određeni broj novih uzoraka koji će
sudjelovati u stvaranju novog okvira nad kojim je 
potrebno generirati nove Mel-kepstralne koeficijente koji odgovaraju tom prozoru na način
identičan opisanom. Proces dohvaćanja novih uzoraka te generiranje novih MFCC-a kontinuirano
se ponavlja. Rezultat generiranja značajki je 
jednodimenzionalni vektor koji sadrži \texttt{NUMBER\_OF\_MFCCS} koeficijenata. Tako generirane značajke
je potrebno predati podsustavu koji je zadužen za aktivaciju neuronske mreže. Konkretno,
sustav za prepoznavanje glasovnih naredbi koristi konvolucijsku neuronsku mrežu čija su struktura i
područje primjene podrobnije opisani u \ref{sec:cnn}. One dobro funkcioniraju u klasifikaciji
višedimenzionalnih matrica. Ideja je primijeniti takvu strukturu na značajke koje su prethodno
generirane. Uzastopni vektori MFC koeficijenata slagani su u dvodimenzionalnu matricu koja
može biti predana na obradu neuronskoj mreži. Može se reći da je takvim slaganjem koeficijenata dobivena slika
zvučnog zapisa proizvoljne duljine. Koliko će prozora podataka može biti u jednom 
koraku predano na klasifikaciju određuje duljina podataka nad kojima je mreža i trenirana, što je detaljnije
opisano u poglavlju \ref{sec:dataset}. Duljina pojedinog zvučnog zapisa u tom skupu iznosi jednu sekundu. 
Zbog toga je potrebno napraviti matricu od onoliko prozora koliko je potrebno da se pokrije odabrano 
vrijeme promatranja signala od 1 sekunde, pri čemu će broj takvih prozora \texttt{NUMBER\_OF\_TIME\_SLICES} ovisiti
o veličini prozora \texttt{WINDOW\_SIZE},
broju novih uzoraka u svakoj iteraciji \texttt{STEP\_SIZE} i frekvenciji otipkavanja
\texttt{SAMPLE\_RATE}. Funkcija \eqref{eq:timeslices} prikazuje opisanu ovisnost.

\begin{equation}
    \label{eq:timeslices}
    \text{NUMBER\_OF\_TIME\_SLICES} = \left\lfloor \frac{\text{SAMPLE\_RATE} - \text{WINDOW\_SIZE}}{\text{STEP\_SIZE}} \right\rfloor + 1
\end{equation}

Budući da se konstantno akviziraju novi podaci i izdvajaju njihove značajke, a veličina
dvodimenzionalne matrice koja se predaje neuronskoj mreži ostaje stalna, potrebno je 
dolaskom značajki novog vremenskog prozora odbaciti najstariji, a ostale pomaknuti prema početku
te na kraj matrice dodati najnovije značajke. Algoritam je sličan onome koji novoprikupljene
uzorke dodaje na kraj vremenskog prozora prije izdvajanja značajki, a prikazan je u odsječku
programskog koda \ref{code:featureImage}. U polje \texttt{featureSlice} se pohranjuju novonastale
značajke, a polje \texttt{featureImage} sadrži trenutačno dvodimenzionalno polje značajki. Ovdje je
polje definirano kao jednodimenzionalno, ali je memorijski otisak identičan i
takva struktura odgovara ulazu neuronske mreže. Veličina tog polja \texttt{NUMBER\_OF\_FEATURES} je 
umnožak broja značajki pojedinog prozora \texttt{NUMBER\_OF\_MFCCS} i broja prozora potrebnog za 
izgradnju matrice \texttt{NUMBER\_OF\_TIME\_SLICES}.

\begin{lstlisting}[language=C++, caption=Generiranje matrice značajki, label=code:featureImage]
    float featureSlice[NUMBER_OF_MFCCS] = {0};
    float featureImage[NUMBER_OF_FEATURES] = {0};

    memcpy(featureImage, featureImage + NUMBER_OF_MFCCS, sizeof(float) * (NUMBER_OF_FEATURES - NUMBER_OF_MFCCS));
    memcpy(featureImage + NUMBER_OF_FEATURES - NUMBER_OF_MFCCS, featureSlice, sizeof(float) * NUMBER_OF_MFCCS);
\end{lstlisting}

Algoritam osvježavanja postojeće matrice značajki prikazan je slikom \ref{pic:featureImage}. 
Pokazna matrica se sastoji od sedam vremenskih odsječaka i šest MFC koeficijenata
(broj značajki se u stvarnoj implementaciji razlikuje od pokaznog). Crveni 
vremenski prozor značajki se dodaje je na kraj matrice, dok se istovremeno ostali pomiču prema
naprijed te istiskuju najstariji prozor koji je u ovom slučaju prikazan plavom bojom.

\begin{figure}[htb]
    \centering
    \includegraphics[width=0.4\linewidth]{Chapters/struktura_sustava/generiranje_znacajki/featureImage.png} 
    \caption{Matrica značajki \cite{flowchart}}
    \label{pic:featureImage}
\end{figure}