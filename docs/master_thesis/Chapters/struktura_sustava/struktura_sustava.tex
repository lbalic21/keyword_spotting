\chapter{Arhitektura i implementacija sustava}
\label{pog:struktura_sustava}

Svrha cjelokupnog sustava je detekcija određenog glasovnog uzorka (glasovne naredbe) koja se može koristiti za okidanje obavljanja određenog procesa, pri čemu se prepoznavanje naredbe implementira na ugradbenom računalnom sustavu niske potrošnje i procesorske moći. Također, potrebno je da sustav može pokrenuti
proces u bilo kojem trenutku te bi odaziv trebao biti sa što manjom latencijom, što
znači da cijeli proces prikupljanja zvuka, obrade te izvršavanja akcije mora raditi
kontinuirano u stvarnom vremenu. Centralni dio sustava koji je zadužen za
samo prepoznavanje glasovne naredbe implementiran je u vidu neuronske
mreže trenirane na skupu zvučnih zapisa koji sadrže željene naredbe, a čija je struktura
detaljnije objašnjena u poglavlju koje opisuje samu neuronsku mrežu \ref{pog:neuronska_mreza}
Imajući u vidu spomenute ciljeve, sustav je izgrađen od četiri modularna
podsustava koja su u cijelosti implementirana na odabranom mikrokontroleru, a to su:

\begin{itemize}
    \item prikupljanje zvuka,
    \item izdvajanje značajki,
    \item aktivacija neuronske mreže,
    \item prepoznavanje i aktivacija naredbi.
\end{itemize}

Navedena podjela na podcjeline olakšava prilagodbu cjelokupnog
sustava na različite mikrokontrolerske platforme i porodice, što uključuje drugačiju obradu
prikupljenog zvuka, korištenje neke drugačije neuronske mreže ili samo 
aktiviranje specifične akcije koja će se pokrenuti određenom glasovnom naredbom.
Na slici \ref{pic:struktura_sustava} grafički je prikazan opisani sustav.

\begin{figure}[htb]
    \centering
    \includegraphics[width=1\linewidth]{Chapters/struktura_sustava/struktura_sustava.png} 
    \caption{Struktura sustava na mikrokontroleru\cite{flowchart}}
    \label{pic:struktura_sustava}
\end{figure}

\input{Chapters/struktura_sustava/akvizicija/akvizicija}
\input{Chapters/struktura_sustava/generiranje_znacajki/gereriranje_znacajki}
\input{Chapters/struktura_sustava/aktivacija_nn/aktivacija_nn}
\input{Chapters/struktura_sustava/prepoznavanje_naredbi/prepoznavanje}

