\chapter{Neuronska mreža}
\label{pog:neuronska_mreza}

\section{Općenito}

Okosnica cjelokupnog sustava za prepoznavanje izgovorenih naredbi je neuronska mreža.
Neuronska mreža ili preciznije umjetna neuronska mreža je računalni model inspiriran
biološkom strukturom neurona u mozgu čovjeka. Predstavlja jedan od najkorištenijih modela 
u dubokom učenju. Sastoji se od čvorova (neurona) i jednosmjernih
veza između njih (sinapsa) koji na taj način tvore usmjereni graf. Čvorovi su grupirani u slojeve,
a svaki od njih je povezan s čvorovima iz susjednog sloja na određeni način. Način na koji su
određeni slojevi međusobno povezani određuje vrstu sloja. 

Jednostavan primjer strukture neuronske mreže je potpuno povezani sloj (engl. fully connected layer
ili dense layer) koji se često koristi kao osnovni građevni blok u umjetnim neuronskim mrežama \cite{dense}.
U potpuno povezanom sloju svaki čvor jednog sloja povezan je sa svakim čvorom susjednog sloja.
Ovakva struktura omogućava mreži fleksibilno učenje složenih odnosa između ulaznih i izlaznih podataka.

\begin{figure}[htb]
  \centering
  \includegraphics[width=0.5\linewidth]{Chapters/neuronska_mreza/dense_layer.png} 
  \caption{Potpuno povezani slojevi \cite{dense}}
  \label{pic:dense_layer}
\end{figure}

Na slici \ref{pic:dense_layer} prikazana je struktura neuronske mreže koja se sastoji od ulaznog sloja,
dva potpuno povezana sloja te izlaznog sloja. Srednji slojevi (svi osim ulaznog i izlaznog)
se još nazivaju i skriveni slojevi jer kad koristimo model neuronske mreže, gledamo
na njega kao na crnu kutiju koja na ulazu prima vrijednosti te na izlazu daje vrijednosti
izračunate kroz sve skrivene slojeve \cite{fully_connected}.

Svaka veza između pojedinih čvorova ima određenu vrijednost koju nazivamo težina, a svaki čvor
zapravo predstavlja funkciju koja može aktivirati svoj izlaz i vezu sa sljedećim čvorom.

\begin{equation}
  \label{eq:neuron_activation}
  a = f\left(\sum_{i=1}^n w_i x_i + b\right)
\end{equation}

Jednadžba \eqref{eq:neuron_activation} modelira ponašanje pojedinog čvora u mreži. Aktivacijska
funkcija \( f \) je vrlo bitna u odvajanju bitnih od nebitnih utjecaja pojedinih čvorova na sljedeći
čvor. Također, ona nam omogućava modeliranje složenijih nelinearnih odnosa \cite{activation_fcn}.
Kada bi čvor bio modeliran
bez aktivacijske funkcije svako preslikavanje koje bi činio bi bilo linearno, a zbog toga što nam
svaka kompozicija linernih funkcija daje opet linearnu funkciju, cjelokupna mreža ne bi bila sposobna
modelirati kompleksnije stvari. Sastavnice modela čvora su sljedeće:

\begin{itemize}
  \item \( a \): izlazna vrijednost čvora (aktivacija)
  \item \( f \): aktivacijska funkcija
  \item \( w_i \): težina i-tog ulaznog čvora (čvor u prijašnjem sloju)
  \item \( x_i \): vrijednost i-tog ulaznog čvora (njegova aktivacija)
  \item \( b \): pomak
  \item \( n \): broj čvorova u prijašnjem sloju koji imaju vezu s modeliranim čvorom
\end{itemize}

Povezivanjem više ovako definiranih čvorova gradimo neuronske mreže. Ulaz u neuronsku mrežu 
je informacija na temelju koje će na izlazu iz mreže biti vrijednost izračunata pomoću svih
slojeva u mreži. Kako bi vrijednosti na izlazu iz mreže imale smisla, tj. davale korisnu
informaciju, potrebno je trenirati mrežu. Treniranje mreže, u općem slučaju nadziranog strojnog
učenja, podrazumijeva korištenje označenog skupa podataka koji je istog oblika kao i podaci
koji će biti na ulazu u mrežu tijekom korištenja same mreže. Arhitektura mreže (vrsta, veličina
i broj slojeva) određena je prije samog treniranja, dok se težine, pomaci te samim time i 
razine aktivacija uče, tj. treniraju. Treniranje je proces u kojem se neuronska mreža "hrani" 
označenim skupom podataka (označeni skup prestavlja podatke za koje znamo što bi mreža trebala
dati na izlazu) te provjerava koliko izlazi odstupaju od prave oznake. Na početku su sve težine
uglavnom inicijalizirane na nulu. Podatak se predaje ulaznom sloju, prolazi kroz sve skrivene
slojeve te na izlazu mreža izbaci određenu vrijednost koja se s očekivanom uspoređuje pomoću
funckije gubitka. Takva funkcija predstavlja koliko izlazi iz mreže odstupaju od očekivanih.

%Na slici \ref{pic:feedforward} prikazana je jednostavna neuronska mreža čiji izlaz daje određenu
%vrijednost funkciji gubitka.
%\begin{figure}[htb]
%  \centering
%  \includegraphics[width=0.5\linewidth]{Chapters/neuronska_mreza/feed_forward.png} 
%  \caption{Dense}
%  \label{pic:feedforward}
%\end{figure}


Cilj svakog treniranja jest smanjiti vrijednost funkcije gubitka. Stoga se sve težine u mreži
ažuriraju na način da njihove promjene pomaknu trenutno stanje mreže u smjeru negativne derivacije
funckije gubitka (gradijentni spust). Takvim pristupom, mreža kroz iteracije s novim podacima smanjuje funkciju gubitka
(efektivno daje sve točnije predikcije). Težine se ažuriraju od izlaznog sloja prema ulaznom 
(eng. backpropagation) jer na izlaz pojedinog sloja utječu njegovi ulazi, tj. izlazi prijašnjeg
sloja (izlaz svakog sloja je funkcija izlaza prijašenjeg sloja, a kad izračunamo derivaciju
funkcije, pomjenom njenih ulaza znamo u kojem smjeru će se mijenjati vrijednost same funkcije).


%Na slici \ref{pic:backprop} prikazana je mreža i način ažuriranja težina "unazad".
%\begin{figure}[htb]
%  \centering
%  \includegraphics[width=0.5\linewidth]{Chapters/neuronska_mreza/backprop.png} 
%  \caption{Dense}
%  \label{pic:backprop}
%\end{figure}

Bez smanjenja općenitosti, funkcija gubitka prikazana je na trodimenzionalnom grafu
na slici \ref{pic:descent}. Složene arhitekture mreža će imati više dimenzija zbog većeg broja
težina \( w_i \). Cilj svakog treniranja mreže je doći što bliže minimumu ovakve funckije.
Svakom iteracijom pomičemo se sve bliže minimumu, taakva vrsta optimizacije naziva se
gradijentni spust.

\begin{figure}[htb]
  \centering
  \includegraphics[width=0.5\linewidth]{Chapters/neuronska_mreza/descent.png} 
  \caption{Funkcija gubitka \cite{desc}}
  \label{pic:descent}
\end{figure}


%ostala poglavlja
\input{Chapters/neuronska_mreza/CNN/CNN}
\input{Chapters/neuronska_mreza/dataset/dataset}
\input{Chapters/neuronska_mreza/struktura/struktura}
\input{Chapters/neuronska_mreza/trening/trening}
\input{Chapters/neuronska_mreza/vrednovanje/vrednovanje}
\input{Chapters/neuronska_mreza/convert/convert}